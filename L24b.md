# Trasmissione a pacchetti

## Descrizione

Utilizzando il codice sviluppato per il precedente esercizio, portate ora a
termine la progettazione ed implementazione di quanto è utile per rappresentare
il comportamento di un *ricevitore* di *messaggi* costituiti da una successione
di *pacchetti*.

Dovrete decidere quali classi (concrete, o astratte) implementare e quali
interfacce. Per ciascuna di esse dovrete descrivere (preferibilmente in formato
Javadoc, ma comunque nei commenti presenti nel codice) le scelte relative alla
rappresentazione dello stato (con particolare riferimento all'*invariante di
rappresentazione* e alla *funzione di astrazione*) e ai metodi (con particolare
riferimento a *pre-* e *post-condizioni*).

Entrando in maggior dettaglio, osservate che un **messaggio** è descritto dal
suo *numero identificativo* e dalla *collezione di pacchetti* che gli sono stati
aggiunti; sarà pertanto necessario che abbia dei metodi per aggiungere nuovi
pacchetti e per ispezionare vari aspetti del suo contenuto, primo tra tutti il
testo ottenuto concatenando i messaggi nel giusto ordine.

In fine, il **ricevitore** riceve man mano i pacchetti e conserva una *lista di
messaggi* di cui può restituire su richiesta quelli *completi*.

### Comportamento esibito

Scrivete un metodo statico `main` nella classe che ritenete più opportuna che
legga dal flusso di ingresso una sequenza di quadruple corrispondenti ai
pacchetti così come descritto nel primo esercizio e, man mano che riceve
i pacchetti, se completa un messaggio, ne stampa il testo.


## Vincoli

I pacchetti possono avere ciascuno un numero identificativo di messaggio
diverso, ma quelli che hanno il medesimo numero identificativo di messaggio
riportano lo stesso numero totale di pacchetti ed numeri progressivi di
pacchetto distinti e compresi tra `0` e il numero totale di pacchetti del
messaggio (estremo superiore escluso).


## Esempio

Eseguendo  `soluzione` e avendo nel flusso di ingresso

    6229	7	1	ma non quello di cui ha bisogno adesso.
    6229	7	6	Un Cavaliere Oscuro.
    5181	6	2	e ho visto i raggi B balenare nel buio vicino alle porte di Tannhäuser.
    6229	7	3	Perché lui può sopportarlo.
    5181	6	3	E tutti quei momenti andranno perduti nel tempo,
    5181	6	1	navi da combattimento in fiamme al largo dei bastioni di Orione,
    6229	7	2	E quindi gli daremo la caccia.
    5181	6	4	come lacrime nella pioggia.
    5181	6	0	Io ne ho viste cose che voi umani non potreste immaginarvi:
    6229	7	4	Perché lui non è un eroe.
    5181	6	5	È tempo di morire.
    6229	7	0	Perché Batman è l'eroe che Gotham merita,
    6229	7	5	È un guardiano silenzioso che vigila su Gotham.

il programma emette nel flusso d'uscita

    Io ne ho viste cose che voi umani non potreste immaginarvi:
    navi da combattimento in fiamme al largo dei bastioni di Orione,
    e ho visto i raggi B balenare nel buio vicino alle porte di Tannhäuser.
    E tutti quei momenti andranno perduti nel tempo,
    come lacrime nella pioggia.
    È tempo di morire.
     
    Perché Batman è l'eroe che Gotham merita,
    ma non quello di cui ha bisogno adesso.
    E quindi gli daremo la caccia.
    Perché lui può sopportarlo.
    Perché lui non è un eroe.
    È un guardiano silenzioso che vigila su Gotham.
    Un Cavaliere Oscuro.
     

Si osservi in particolare che sebbene il primo pacchetto ricevuto appartenga al
messaggio `6229` il primo messaggio emesso è il `5181` in quanto è il primo per
cui il ricevitore vede tutti i pacchetti (alla terzultima riga dell'input).
