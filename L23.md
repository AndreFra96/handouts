# ASCII Art: due possibili soluzioni

Nel seguito sono discusse due possibili gerarchie di oggetti che risolvono il problema descritto in precedenza.

La prima si basa su una serie di *insiemi di coordinate* usati sia per rappresentare le figure che la bitmap; questa soluzione è implementata nel codice del pacchetto [it.unimi.di.prog2.l24.sets](https://github.com/prog2-unimi/handouts/tree/master/src/it/unimi/di/prog2/l24/sets).

La seconda è invece incentrata su una *matrice di pixel* sulla quale di volta in volta le figure disegnano se stesse; questa soluzione ed è implementata nel codice del pacchetto [it.unimi.di.prog2.l24.bitmap](https://github.com/prog2-unimi/handouts/tree/master/src/it/unimi/di/prog2/l24/bitmap)

## Insiemi di punti

Una prima possibilità è di rappresentare ciascuna figura come l'insieme delle coordinate che la caratterizza e quindi di rappresentare la bitmap come l'unione di tali insiemi.

In tale rappresentazione gli insiemi possono essere rappresentati sia in modo *estensivo*(ossia come un elenco di punti contenuti in una apposita struttura dati), o in modo *implicito* o *intensivo* (ossia come strutture dati in grado di enumerare a richiesta le ccordinate).

Una rappresentazione *implicita* della bitmap richiede un po' di attenzione per via dell'operazione di inversione: potrebbe essere estremamente inefficiente passare da una bitmap data da un solo pixel acceso ad una con $b \times h - 1$ pixel accesi!

## Matrice di pixel

Un'approccio differente si basa sul mantenere una *matrice di pixel* dotata di capacità elementari (come accendere, spegnere o invertire il pixel) e lasciare che le figure la utilizzino per disegnare se stesse.

Questa soluzione crea un maggior legame tra figure e matrice, ma risulta molto più semplice da implementare.
